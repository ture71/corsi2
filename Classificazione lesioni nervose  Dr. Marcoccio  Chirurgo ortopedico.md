---
created: 2024-09-09T09:44:45 (UTC +02:00)
tags: []
source: https://www.ignaziomarcoccio.it/specializzazioni/chirurgia-plesso-brachiale/classificazione-lesioni-nervose/
author: 
---

# Classificazione lesioni nervose | Dr. Marcoccio | Chirurgo ortopedico

> ## Excerpt
> Quali sono le principali classificazioni delle lesioni nervose? Trova le informazioni che cerchi su cause e trattamenti in questo approfondimento del Dr. Marcoccio.

---
![Chirurgia della mano e dei nervi Brescia](Classificazione%20lesioni%20nervose%20%20Dr.%20Marcoccio%20%20Chirurgo%20ortopedico/logo-reparto-mano-polso-23.svg)

Centro di Chirurgia della Mano e Microchirurgia Ricostruttiva dei Nervi Periferici presso l’Istituto Clinico Città di Brescia (Gruppo San Donato)

Chirurgia del plesso brachiale

-   [Trattamento chirurgico](https://www.ignaziomarcoccio.it/specializzazioni/chirurgia-plesso-brachiale/)
-   [Quando operare](https://www.ignaziomarcoccio.it/specializzazioni/chirurgia-plesso-brachiale/quando-operare-una-lesione/)
-   [Meccanismi e lesioni](https://www.ignaziomarcoccio.it/specializzazioni/chirurgia-plesso-brachiale/meccanismi-e-tipi-di-lesione/)
-   [Classificazione delle lesioni](https://www.ignaziomarcoccio.it/specializzazioni/chirurgia-plesso-brachiale/classificazione-lesioni-nervose/)
-   [Anatomia](https://www.ignaziomarcoccio.it/specializzazioni/chirurgia-plesso-brachiale/anatomia/)
-   [Cenni storici](https://www.ignaziomarcoccio.it/specializzazioni/chirurgia-plesso-brachiale/storia-chirurgia-plesso-brachiale/)

## Seddon e Sunderland: le due principali classificazioni di lesioni nervose

Ci sono **due principali classificazioni** che si completano a vicenda:

1.  **Seddon**
2.  **Sunderland**

| **Seddon (1947)** | **Sunderland (1951)** | **Prognosi**                                                                               |
| ----------------- | --------------------- | ------------------------------------------------------------------------------------------ |
| Neuroaprassia     | I                     | Favorevole, recupero completo e rapido                                                     |
| Axonotmesi        | II                    | Favorevole, recupero complete ma più lento(fino a 3 mesi)                                  |
|                   | III (a,b,c)           | Favorevole/parziale lento, ma solo nellasottoclasse III a.Da parziale a nullo in III b e c |
|                   | IV                    | Nessun recupero                                                                            |
| Neurotmesi        | V                     | Nessun recupero                                                                            |

|---|---|---|
|Neurotmesi|V|Nessun recuper

|  | IV | Nessun recupero |
| Neurotmesi | V | Nessun recupero |

### Neuroaprassia: un blocco transitorio

La **_Neuroaprassia_** è causata da un **danno ischemico acuto al nervo** che produce una focale **demielinizzazione** con blocco della conduzione nervosa con conseguente **perdita della funzione** del nervo stesso (**motoria e/o sensitiva**). Poiché il danno non produce lesione dell’assone, **non è necessaria alcuna rigenerazione nervosa** e pertanto il blocco di funzione è transitorio e consente una **ripresa completa** e in genere rapida, **entro le 12 settimane**.

Alcuni semplici esempi di questo tipo di lesione sono le **paralisi provocate da arto mantenuto in una posizione scorretta** per qualche ora come l’ubriaco che si addormenta con il braccio sul bordo di una panchina e al risveglio presenta la **paralisi del nervo radiale**, o una prolungata posizione a ginocchia flesse che può portare alla **paralisi del nervo sciatico popliteo esterno** (SPE).

### Axonotmesi: lesione e trattamento

La **Axonotmesi** è causata da un danno al nervo più grave rispetto alla neuroaprassia, nel quale si ha la **lesione dell’assone** (parte nobile del nervo), ma con le **“guaine” di rivestimento integre** (endonervio, perinervio ed epinervio). Il danno all’assone causa inevitabilmente un processo di degradazione dell’assone lesionato che prende il nome di **_degenerazione Walleriana_** al termine della quale **il nervo potrà rigenerare** ad una velocità teorica di circa 1 mm al giorno (circa 2,5 – 3 cm al mese) quindi più lento rispetto al recupero che si avrebbe con la neuroaprassia. **Il recupero** però **è generalmente completo** in quanto non essendo stato leso l’endonervio (la galleria entro la quale l’assone è alloggiato) l’assone che rigenera non potendo “sbagliare strada” e non essendo presente “cicatrice” che potrebbe rallentare o ostacolare la rigenerazione, si dirige direttamente al muscolo o all’organo effettore della sensibilità ripristinando la funzione.

**Neuroaprassia e Axonotmesi** corrispondono ai gradi I e II di Sunderland e le lesioni nervose che rientrano in queste categorie vengono **trattate conservativamente** (ovvero senza dover ricorrere alla chirurgia) **valutando il paziente ad intervalli di 1 o 3 mesi**.

| **Grado di Sunderland** | **Cosa succede al nervo** |
| --- | --- |
| I | Demielinizzazione |
| II | Demielinizzazione+ lesione assonale con degenerazione Walleriana |
| III | II + lesione endonervio |
| IV | III + lesione perinervio |
| V | IV + lesione epinervio (rottura completa del nervo) |

### III grado di Sunderland: valutazione clinica e approccio wait-and-see

Il **III grado di Sunderland** è il più complesso da decifrare, infatti è caratterizzato dalla **lesione** non solo **dell’assone** come nel grado II (axonotmesi), ma anche della **lesione dell’endonervio** (la galleria dove l’assone è alloggiato). La lesione dell’endonervio provoca inevitabilmente la **formazione di una “cicatrice”** (**fibrosi**) che in base a quanto è sviluppata ed estesa (sottoclassi A, B e C), determinerà un proporzionale **ostacolo alla rigenerazione** assonale e quindi al recupero.

Inoltre, **la rottura dell’endonervio causa dispersione degli assoni** che fuoriuscendo dalla “galleria” perdono la strada verso il loro organo effettore (muscolo o recettore cutaneo) con un processo definito **_mismatching_**.

In questo stadio **il recupero può essere buono ma lento solo nel grado III A**, negli altri casi (**III B e C**) è incerto, parziale o nullo e **la lesione deve essere trattata come nei gradi IV o V**.

Lesioni di stadio III B o C possono condurre alla formazione di dolorosi _neuromi-in-continuità_.

Anche in questo caso è di fondamentale importanza la **valutazione clinica e strumentale** (ecografia, RM, EMG…) **ripetuta a distanza di 1, 3 o 6 mesi** a seconda dei casi, applicando il concetto del “**_wait-and-see_**” (aspettare e vedere).

### IV e V grado di Sunderland: lesione e intervento chirurgico

I **_gradi IV e V di Sunderland_** sono i più gravi perché **il nervo presenta**, oltre che le lesioni dei gradi precedenti, **anche la rottura delle membrane più esterne**, perinervio ed epinervio rispettivamente nel grado IV e V determinando un completo sovvertimento della struttura nervosa con formazione di **grave fibrosi** che impedisce la rigenerazione assonale. Nel **grado IV** c’è una **pseudo continuità del nervo** che è costituita dalla **sola membrana esterna** (epinervio), al tatto il nervo appare “vuoto”, mentre nel **grado V** il **nervo** è del tutto **lacerato in due monconi**.

In questi stadi il recupero è impossibile e **l’unica possibilità è l’intervento chirurgico** per il quale non è necessario attendere i canonici 3, 6, 9 mesi, in quanto si sa già che non potrà avvenire alcuna rigenerazione nervosa “utile”. Per questo motivo, non appena si è certi che la lesione nervosa appartenga a questi ultimi stadi, **si potrà procedere in tempi brevi** all’intervento chirurgico.

## Avvertenze

È necessario però tenere presente che **quanto sopra descritto fornisce una sorta di guida alla diagnosi e trattamento di una lesione nervosa e non può essere applicato _sic et simpliciter_ ad una lesione nervosa**, purtroppo la realtà clinica di queste lesioni oltre che drammatica è ben più complessa. Infatti, se prendiamo ad esempio il caso di una **lesione che riguarda un nervo periferico di un arto** (es: nervo radiale o nervo sciatico popliteo esterno, o altri nervi degli arti) dove **a)** l’organizzazione fascicolare e lo schema di innervazione sono ben conosciuti, **b)** la diagnosi clinica e quella strumentale (ecografia, EMG) sono più semplici (nelle mani di specialisti competenti ovviamente) e più affidabili e **c)** la determinazione del percorso terapeutico più lineare.

Diverso il caso di una **lesione di plesso brachiale** dove per **a)** la complessità e la variabilità anatomica individuale, **b)** la mancata specializzazione delle fibre nervose che non essendo ancora del tutto “incanalate” nel nervo terminale che li porterà a destinazione (muscolo o recettore di sensibilità cutanea) si trovano frammiste in grossi tronchi o corde nervose dove due nervi vicini andranno a separarsi in due distinti rami terminali che innerveranno muscoli molto lontani tra loro, **c)** l’applicazione dei gradi lesioni sopra riportati non è facilmente applicabile perché in un grosso nervo (corda o tronco o radice) allo stesso livello si possono trovare tipi di lesioni con gravità diversa da loro che a loro volta possono essere differenti del tronco nervoso accanto, tutto questo **d)** rende la diagnosi clinica e strumentale decisamente più complessa, così come **e)** la scelta del corretto trattamento chirurgico.
