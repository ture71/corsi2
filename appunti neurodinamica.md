- [Nervo ischiatico - Wikipedia](https://it.wikipedia.org/wiki/Nervo_ischiatico)
## - Il **nervo ischiatico** (o **sciatico**) è un [nervo](https://it.wikipedia.org/wiki/Nervo "Nervo") misto che origina dal [plesso sacrale](https://it.wikipedia.org/wiki/Plesso_sacrale "Plesso sacrale"). È formato da fibre provenienti da tutti i nervi del plesso (L4, L5, S1, S2, S3). È il nervo più voluminoso del plesso ed è considerato il suo ramo terminale, nonché è il più lungo di tutti i nervi umani.

## È formato da due contingenti di fibre che decorrono separate all'interno di esso e alla fine si dividono nei due rami terminali.

## La componente motoria innerva i muscoli della loggia posteriore della [coscia](https://it.wikipedia.org/wiki/Coscia "Coscia"), parte del [grande adduttore](https://it.wikipedia.org/wiki/Muscolo_grande_adduttore "Muscolo grande adduttore") e tutti i muscoli della [gamba](https://it.wikipedia.org/wiki/Gamba "Gamba") e del [piede](https://it.wikipedia.org/wiki/Piede "Piede"). La componente sensitiva innerva la [cute](https://it.wikipedia.org/wiki/Pelle "Pelle") posteriore e anterolaterale della gamba e quasi tutta la cute del piede (ad eccezione della parte dorsomediale).

## Le radici del nervo si uniscono in un tronco a ridosso del [sacro](https://it.wikipedia.org/wiki/Osso_sacro "Osso sacro"); il nervo esce quindi dalla [cavità pelvica](https://it.wikipedia.org/wiki/Pelvi "Pelvi") passando dietro l'osso ischiatico , al di sotto del [muscolo piriforme](https://it.wikipedia.org/wiki/Muscolo_piriforme "Muscolo piriforme") e lateralmente rispetto al [nervo cutaneo posteriore del femore](https://it.wikipedia.org/wiki/Nervo_cutaneo_posteriore_del_femore "Nervo cutaneo posteriore del femore"). Si viene così a trovare in posizione intermedia fra il grande trocantere del [femore](https://it.wikipedia.org/wiki/Femore "Femore") e la tuberosità ischiatica e decorre verso il basso profondamente, in rapporto successivamente con i muscoli [gemello superiore](https://it.wikipedia.org/wiki/Muscolo_gemello_superiore "Muscolo gemello superiore"), [otturatore interno](https://it.wikipedia.org/wiki/Muscolo_otturatore_interno "Muscolo otturatore interno"), [gemello inferiore](https://it.wikipedia.org/wiki/Muscolo_gemello_inferiore "Muscolo gemello inferiore") e [quadrato del femore](https://it.wikipedia.org/wiki/Muscolo_quadrato_del_femore "Muscolo quadrato del femore").

## Superata la [natica](https://it.wikipedia.org/wiki/Natica "Natica"), il nervo raggiunge la coscia, dove decorre in prossimità della linea aspra del femore. A questo livello emette rami per i muscoli posteriori della coscia e per parte del [grande adduttore](https://it.wikipedia.org/wiki/Muscolo_grande_adduttore "Muscolo grande adduttore"). In prossimità dell'angolo superiore della [cavità poplitea](https://it.wikipedia.org/wiki/Cavit%C3%A0_poplitea "Cavità poplitea") si divide nei suoi rami terminali: il **nervo tibiale** e il **nervo peroniero comune**. Spesso la divisione in questi due rami avviene più in alto, lungo il suo decorso nella coscia.

## Il **nervo tibiale** (anche chiamato sciatico popliteo interno SPI) innerva il gruppo posteriore della [gamba](https://it.wikipedia.org/wiki/Gamba "Gamba"), i muscoli plantari del [piede](https://it.wikipedia.org/wiki/Piede "Piede"), parte della cute posteriore della gamba, la cute plantare del piede e la cute dorsale delle [falangi distali](https://it.wikipedia.org/wiki/Falange_distale "Falange distale").
## 
## Il nervo rappresenta la diretta continuazione del nervo ischiatico. Dopo la sua origine, scende in [cavità poplitea](https://it.wikipedia.org/wiki/Cavit%C3%A0_poplitea "Cavità poplitea"), dove decorre lateralmente rispetto ai vasi poplitei. Qui emette il **nervo cutaneo mediale del polpaccio** (o della sura), che si fa superficiale, decorre satellite della [vena safena piccola](https://it.wikipedia.org/w/index.php?title=Vena_safena_piccola&action=edit&redlink=1 "Vena safena piccola (la pagina non esiste)") e si unisce a un ramo proveniente dal [nervo peroniero comune](https://it.wikipedia.org/wiki/Nervo_ischiatico#Nervo_peroniero_comune) per formare il [nervo surale](https://it.wikipedia.org/wiki/Nervo_ischiatico#Nervo_surale).

## Il nervo tibiale si porta quindi nella gamba, dove passa al di sotto dell'arcata del [soleo](https://it.wikipedia.org/wiki/Muscolo_soleo "Muscolo soleo") per poi decorrere fra il [tricipite](https://it.wikipedia.org/wiki/Tricipite_della_sura "Tricipite della sura") e i muscoli profondi. A questo livello emette rami motori per tutta la loggia posteriore della gamba.

## Portandosi verso il basso, il nervo tende a spostarsi medialmente, fino a raggiungere il [malleolo](https://it.wikipedia.org/wiki/Malleolo "Malleolo") mediale e passarvi posteriormente. Qui emette rami sensitivi per la cute mediale del [calcagno](https://it.wikipedia.org/wiki/Calcagno "Calcagno").

## Raggiunge la pianta del piede e si divide nei nervi **plantare mediale** e **plantare laterale**, che innervano la cute e i muscoli plantari.

## Il **nervo peroniero** (o **peroneo**) **comune** (chiamato anche sciatico popliteo esterno SPE) innerva i muscoli laterali e anteriori della [gamba](https://it.wikipedia.org/wiki/Gamba "Gamba"), i muscoli dorsali del [piede](https://it.wikipedia.org/wiki/Piede "Piede"), la cute anterolaterale della gamba e la cute dorsale del piede (con l'eccezione delle [falangi distali](https://it.wikipedia.org/wiki/Falange_distale "Falange distale")).

## Dopo la sua origine in [cavità poplitea](https://it.wikipedia.org/wiki/Cavit%C3%A0_poplitea "Cavità poplitea"), il nervo decorre verso il basso e lateralmente lungo il margine mediale del [bicipite femorale](https://it.wikipedia.org/wiki/Bicipite_femorale "Bicipite femorale"), per poi raggiungere il [perone](https://it.wikipedia.org/wiki/Perone "Perone"). Durante il suo decorso emette alcuni rami motori per il [tibiale anteriore](https://it.wikipedia.org/wiki/Muscolo_tibiale_anteriore "Muscolo tibiale anteriore") e il **nervo cutaneo laterale del polpaccio** (o della sura), che si fa superficiale e si unisce all'omologo mediale proveniente dal [nervo tibiale](https://it.wikipedia.org/wiki/Nervo_ischiatico#Nervo_tibiale) per formare il [nervo surale](https://it.wikipedia.org/wiki/Nervo_ischiatico#Nervo_surale).

## Il nervo peroniero comune circonda il collo chirurgico del perone e si divide nei suoi rami terminali: il **nervo peroniero superficiale** e il **nervo peroniero profondo**.

## il peroneo superficiale È il ramo laterale del peroniero comune. Decorre nella loggia laterale della gamba, ai cui muscoli fornisce innervazione. Innerva anche la cute anterolaterale della gamba. Distalmente si fa superficiale e si divide in due rami terminali (**nervo cutaneo dorsale intermedio** e **nervo cutaneo dorsale mediale**) che vanno a innervare la cute dorsale del piede.

## il peroneo profondo È il ramo mediale del peroniero comune. Raggiunge la loggia anteriore della gamba, e vi decorre fornendo innervazione ai suoi muscoli. Passa quindi sul dorso del piede, dove innerva i muscoli dorsali. Termina facendosi sottocutaneo e innervando la cute dorsale fra l'[alluce](https://it.wikipedia.org/wiki/Alluce "Alluce") e il 2° dito.

## Il nervo surale nasce sulla superficie posteriore della [gamba](https://it.wikipedia.org/wiki/Gamba "Gamba") dall'unione dei nervi cutanei mediale e laterale del polpaccio, provenienti rispettivamente dal [nervo tibiale](https://it.wikipedia.org/wiki/Nervo_ischiatico#Nervo_tibiale) e dal [nervo peroniero comune](https://it.wikipedia.org/wiki/Nervo_ischiatico#Nervo_peroniero_comune). Sia il nervo surale che i suoi nervi di origine innervano la cute posteriore della gamba.

## Il nervo surale raggiunge il [malleolo](https://it.wikipedia.org/wiki/Malleolo "Malleolo") laterale, passandovi dietro e continuando come **nervo cutaneo dorsale laterale** del piede. Decorre lungo il margine laterale del piede e fornisce rami cutanei [calcaneali](https://it.wikipedia.org/wiki/Calcagno "Calcagno") e dorsolaterali.

- [Nervo tibiale](https://it.wikipedia.org/wiki/Nervo_tibiale "Nervo tibiale")
    
- [Nervo peroneo comune](https://it.wikipedia.org/wiki/Nervo_peroneo_comune "Nervo peroneo comune")
    
- [Sciatica](https://it.wikipedia.org/wiki/Sciatica "Sciatica")

			![[Pasted image 20240902112705.png]]



Nervo Femorale
![[Pasted image 20240902114643.png]]![[Pasted image 20240904141848.png]]





![[Pasted image 20240902134523.png]]
"Il nervo peroneo comune ha un ruolo meno marginale sotto questo punto di vista. Cede, infatti, fibre sensitive articolari alla porzione anterolaterale della capsula fibrosa del ginocchio e all'intera articolazione tibiofibulare prossimale, da cui inviano stimoli propriocettivi.

Un suo ramo cutaneo raccoglie la sensibilità della parte superiore della gamba[3], per quanto riguarda i versanti anteriore, laterale e posteriore. Contribuisce, infine, alle fibre del nervo surale, a cui invia una branca anastomotica, che si aggiunge alla componente tibiale di questo nervo. Raccoglie gli stimoli cutanei provenienti dai nervi peronei superficiale e profondo, che convogliano la sensibilità del resto della regione anterolaterale della gamba e di quasi tutto il dorso del piede, fatta esclusione per il V dit"
 https://it.wikipedia.org/wiki/Nervo_peroneo_comune#:~:text=Il%20nervo%20peroneo%20comune%20ha,esclusione%20per%20il%20V%20dito
![[Pasted image 20241119175327.png]]![[Pasted image 20241119174509.png]]
![[Screenshot_20241125_125215_Edge.jpg]]
